25

 

perhibet, in ipsa inveniri posse somnians Judaeos impediebat,
quominus ad Jesum Christum, vitam veram, accederent.¹ An
uno saltem argumento Rothius evincere potest, locum Matth.
XXII, 43, quo Davidem psalmum CX. ἐν πνεύμᾳτι condidisse
legimus, nihil de modo conscriptionis hujus psalmi dicere‘?²
Hanc sententiam erroneam esse ostendit vel praesens καλεῖ, ad
Scripturam, quam in manu habebant Judaei, respiciens, Porro
ex iis, quae Dominus Joan. X, 35 et Matth. V, 18 (cfr. Luc.
XVI, 17) pronuntiat, concludi potest, eum non tantummodo mate-
riam eorum quae Scriptura continet, sed etiam elocutionem
talem judicare, quae a Deo originem ducat3 et revera cogita-ta
hominis cum verbiS, quibus exprimuntur, indissolubili vinculo
cohaerent, ut ipse hebraicus sermo ostendit, qui cogitationem
et locutionem uno verbo *57:101 comprehendit. Et vicissim exstant
alia Domini effata, quorum primum locum oratio montana
occupat, ex quibus apparet, eum revelationem Veteris Testa·
menti pro imperfecta, temporaria et ad statum populi, cui
data est, paedagogice accommodata habere, unde efficitur, eum
Scripturam Veteris Testamenti non tam mere divinam habere,
ut similis sit libri coelitus delapsi et propterea affectionibus
humanis prorsus liberi. Sic si judicasset, non poterat dicere
quae Mutela. XIX, 8 eum dixisse legimus. Ergo sententia Domini
haec erit, Scripturam Veteris Testamenti inspiratam esse, quia
tota perfectam illam revelationem, cujus ipse mediator est,
praeparat, ita ut vel minutissimarum partium legis nulla abro-
getur, quin spiritualiter impleta sit, et praedictionum nulla
irrita fiat, imo in ipso ad finem perducatur. Ceterum non erat
Domini nostri, quippe cujus opus vitae, non doctrinae inservi-
ret, rationem inspirationis Scripturas sacrae, uti dogmaticorum
est, subtiliter exponere.

 

ἑ Cfr. K alini si um, Die tucher-ische Doymaeik. 1, p. 652.
L. c.

